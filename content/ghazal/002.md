---
utid: 1000-002
title: غزل شماره ۲
_index: 002
list: غزلیات
indexes: ا
mesra:
  - صلاح کار کجا و من خراب کجا
  - ببین تفاوت ره از کجاست تا به کجا
  - دلم ز صومعه بگرفت و خرقه‌ی سالوس
  - کجاست دیر مغان و شراب ناب کجا
  - چه نسبت است برندی صلاح و تقوی را
  - سماع وعظ کجا، نغمه‌ی رباب کجا
  - ز روی دوست دل دشمنان چه دریابد
  - چراغ مرده کجا شمع آفتاب کجا
  - چو کُحلِ بینش ما خاک آستان شماست
  - کجا رویم بفرما ازین جناب کجا
  - مبین به سیب زنخدان که چاه در راه است
  - کجا همی‌روی ای دل بدین شتاب کجا
  - بشد که یاد خوشش باد روزگار وصال
  - خود آن کرشمه کجا رفت و آن عتاب کجا
  - قرار و خواب ز حافظ طمع مدار‌ ای دوست
  - قرار چیست صبوری کدام و خواب کجا
---
#### معنی لغات

- **کُحل**: سرمه
  - **چو کُحلِ بینش ما خاک آستان شماست**: خاک پای شما، سرمه‌ی چشمان ماست
- **زَنَخدان**: چانه
  - **چاه زنحدان**: گودی میان لب و چانه
  - **مبین به سیب زنخدان که چاه در راه است**: اشاره است به داستان سیب آدم و حوا و رانده شدن از بهشت. / در دام زیبایی چانه‌ی آن زیبارو گرفتار نشو چراکه تا ابد در چاه زنخدان آن گرفتار خواهی ماند