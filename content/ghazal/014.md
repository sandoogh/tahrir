---
utid: 1000-014
title: غزل شماره ۱۴
_index: 014
list: غزلیات
indexes: ب
mesra:
  - گفتم ای سلطان خوبان رحم کن بر این غریب
  - گفت در دنبال دل ره گم کند مسکین غریب
  - گفتمش مگذر زمانی گفت معذورم بدار
  - خانه پروردی چه تاب آرد غم چندین غریب
  - خفته بر سنجاب شاهی نازنینی را چه غم
  - گر ز خار و خاره سازد بستر و بالین غریب
  - ‌ ای که در زنجیر زلفت جای چندین آشناست
  - خوش فتاد آن خال مشکین بر رخ رنگین غریب
  - می‌نماید عکس می در رنگ روی مهوشت
  - همچو برگ ارغوان بر صفحه‌ی نسرین غریب
  - بس غریب افتاده است آن مور خط گرد رخت
  - گرچه نبود در نگارستان خط مشکین غریب
  - گفتم ای شام غریبان طرّه‌ی شبرنگ تو
  - در سحرگاهان حذر کن چون بنالد این غریب
  - گفت حافظ آشنایان در مقام حیرتند
  - دور نبود گر نشیند خسته و غمگین غریب
---
