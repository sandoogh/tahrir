---
utid: 1000-017
title: غزل شماره ۱۷
_index: 017
list: غزلیات
indexes: ت
mesra:
  - سینه‌ام از آتش دل در غم جانانه بسوخت
  - آتشی بود درین خانه که کاشانه بسوخت
  - تنم از واسطه دوری دلبر بگداخت
  - جانم از آتش مهر رخ جانانه بسوخت
  - سوز دل بین که ز بس آتش اشکم، دل شمع
  - دوش بر من ز سر مهر چو پروانه بسوخت
  - آشنایی نه غریب است که دلسوز من است
  - چون من از خویش برفتم دل بیگانه بسوخت
  - خرقه زهد مرا آب خرابات ببرد
  - خانه‌ی عقل مرا آتش خمخانه بسوخت
  - چون پیاله دلم از توبه که کردم بشکست
  - همچو لاله جگرم بی می و پیمانه بسوخت
  - ماجرا کم کن و بازآ که مرا مردم چشم
  - خرقه از سر بدرآورد و بشکرانه بسوخت
  - ترک افسانه بگو حافظ و می نوش دمی
  - که نخفتیم شب و شمع به افسانه بسوخت
---
