---
utid: 1000-018
title: غزل شماره ۱۸
_index: 018
mesra:
  - ساقیا آمدن عید مبارک بادت
  - وان مواعید که کردی مرواد از یادت
  - در شگفتم که در این مدت ایام فراق
  - برگرفتی ز حریفان دل و دل می‌دادت
  - برسان بندگی دختر رز، گو بدر آی
  - که دم همت ما کرد ز بند آزادت
  - شادی مجلسیان در قدم و مقدم توست
  - جای غم باد هر آن دل که نخواهد شادت
  - شکر ایزد که ز تاراج خزان رخنه نیافت
  - بوستان سمن و سرو و گل و شمشادت
  - چشم بد دور کزآن تفرقه خوش باز آورد
  - طالع نامور و دولت مادرزادت
  - حافظ از دست مده دولت این کشتی نوح
  - ورنه طوفان حوادث ببرد بنیادت
---
غزل شماره ۱۸
