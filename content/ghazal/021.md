---
utid: 1000-021
title: غزل شماره ۲۱
_index: 021
mesra:
  - دل و دینم شد و دلبر به ملامت برخاست
  - گفت با ما منشین کز تو سلامت برخاست
  - که شنیدی که درین بزم و می خوش بنشست
  - که نه در آخر صحبت به ندامت برخاست
  - شمع اگر زان لب خندان بزبان لافی زد
  - پیش عشاق تو شب‌ها به غرامت برخاست
  - در چمن باد بهاری ز کنار گل و سرو
  - به هواداری آن عارض و قامت برخاست
  - مست بگذشتی و از خلوتیان ملکوت
  - به تماشای تو آشوب قیامت برخاست
  - پیش رفتار تو پا بر نگرفت از خجلت
  - سرو سِرکش که به ناز قد و قامت برخاست
  - حافظ این خرقه بینداز مگر جان ببری
  - کآتش از خرقه‌ی سالوس و کرامت برخاست
---
غزل شماره ۲۱
