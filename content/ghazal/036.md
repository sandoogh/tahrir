---
utid: 1000-036
title: غزل شماره ۳۶
_index: 036
list: غزلیات
indexes: ت
mesra:
  - تا سر زلف تو در دست نسیم افتادست
  - دل سودازده از غصّه دو نیم افتادست
  - چشم جادوی تو خود عین سواد سحر است
  - لیکن این هست که این نسخه سقیم افتادست
  - در خم زلف تو آن خال سیه دانی چیست
  - نقطه دوده که در حلقه‌ی جیم افتادست
  - زلف مشکین تو در گلشن فردوس عذار
  - چیست؟ طاووس که در باغ نعیم افتادست
  - دل من در هوس بوی تو ای مونس جان
  - خاک راهی است که در دست نسیم افتادست
  - همچو گرد این تن خاکی نتواند برخاست
  - از سر کوی تو ز آنرو که عظیم افتادست
  - سایه‌ی قدّ تو بر قالبم ای عیسی دم
  - عکس روحی است که بر عظم رمیم افتادست
  - آن که جز کعبه‌ی مقامش نبد از یاد لبت
  - بر در میکده دیدم که مقیم افتادست
  - حافظ گمشده را با غمت ای یار عزیز
  - اتحّادی است که در عهد قدیم افتادست
---
