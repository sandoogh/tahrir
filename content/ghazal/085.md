---
utid: 1000-085
title: غزل شماره ۸۵
_index: 085
list: غزلیات
indexes: ت
mesra:
  - شربتی از لب لعلش نچشیدیم و برفت
  - روی مه پیکر او سیر ندیدیم و برفت
  - گویی از صحبت ما نیک به تنگ آمده بود
  - بار بر بَست و به گردش نرسیدیم و برفت
  - بس که ما فاتحه و حرز یمانی خواندیم
  - وَز پی اش سورهِ اخلاص دمیدیم و برفت
  - عشوه می داد که از کوی ارادت نروم
  - دیدی آخر که چسان عشوه خریدیم و برفت
  - شد چمان در چمن حسن و لطافت لیکن
  - در گلستان وصالش نچمیدیم و برفت
  - همچو حافظ همه شب ناله و زاری کردیم
  - کای دریغا به وداعش نرسیدیم و برفت
---
