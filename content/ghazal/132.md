---
utid: 1000-132
title: غزل شماره ۱۳۲
_index: 132
mesra:
  - به آب روشن می عارفی طهارت کرد
  - علی الصّباح که میخانه را زیارت کرد
  - همین که ساغر زرّین خور نهان گردید
  - هلال عید به دور قدح اشارت کرد
  - خوشا نماز و نیاز کسی که از سر درد
  - به آب دیده و خون جگر طهارت کرد
  - امام خواجه که بودش سر نماز دراز
  - به خون دختر رز خرقه را قصارت کرد
  - دلم ز حلقه زلفش به جان خرید آشوب
  - چه سود دید ندانم که این تجارت کرد
  - اگر امام جماعت طلب کند امروز
  - خبر دهید که حافظ به می طهارت کرد
---
غزل شماره ۱۳۲
