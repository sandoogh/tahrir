---
utid: 1000-217
title: غزل شماره ۲۱۷
_index: 217
mesra:
  - مسلمانان مرا وقتی دلی بود
  - که با وی گفتمی گر مشکلی بود
  - دلی همدرد و یاری مصلحت بین
  - که استظهار هر اهل دلی بود
  - به گردابی چو می افتادم از غم
  - به تدبیرش امید ساحلی بود
  - ز من ضایع شد اندر کوی جانان
  - چه دامنگیر یا رب منزلی بود
  - هنر بی عیب حرمان نیست لیکن
  - ز من محرومتر کی سائلی بود
  - برین جان پریشان رحمت آرید
  - که وقتی کاردانی کاملی بود
  - مرا تا عشق تعلیم سخن کرد
  - حدیثم نکته هر محفلی بود
  - مگو دیگر که حافظ نکته دانست
  - که ما دیدیم و محکم غافلی بود
---
غزل شماره ۲۱۷
