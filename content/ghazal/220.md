---
utid: 1000-220
title: غزل شماره ۲۲۰
_index: 220
mesra:
  - از دیده خون دل همه بر روی ما رود
  - بر روی ما ز دیده چه گویم چه‌ها رود
  - ما در درون سینه هوایی نهفته ایم
  - بر باد اگر رود دل ما زان هوا رود
  - خورشید خاوری کند از رشک جامه چاک
  - گر ماه مهرپرور من در قبا رود
  - بر خاک راه یار نهادیم روی خویش
  - بر روی ما رواست اگر آشنا رود
  - سیلی ست آب دیده و بر هر که بگذرد
  - گر چه دلش ز سنگ بود هم ز جا رود
  - ما را به آب دیده شب و روز ماجراست
  - زان رهگذر که بر سر کویش چرا رود
  - حافظ به کوی میکده دایم به صدق دل
  - چون صوفیان صفَّه دار الصَّفا رود
---
غزل شماره ۲۲۰
