---
utid: 1000-222
title: غزل شماره ۲۲۲
_index: 222
mesra:
  - از سر کوی تو هر کو به ملالت برود
  - نرود کارش و آخر به خجالت برود
  - سالک از نور هدایت طلبد راه به دوست
  - که به جایی نرسد گر به ضلالت برود
  - کام خود آخر عمر از می و معشوق بگیر
  - حیف اوقات که یکسر به بطالت برود
  - ‌ ای دلیل دل گمگشته خدا را مددی
  - که غریب ار نبرد ره به دلالت برود
  - حکم مستوری و مستی همه بر خاتمت است
  - کس ندانست که آخر به چه حالت برود
  - کاروانی که بود بدرقه اش لطف خدای
  - به تجمّل بنشیند، به جلالت برود
  - حافظ از چشمه حکمت به کف آور آبی
  - بو که از لوح دلت نقش جهالت برود
---
غزل شماره ۲۲۲
