---
utid: 1000-229
title: غزل شماره ۲۲۹
_index: 229
list: غزلیات
indexes: د
mesra:
  - بخت از دهان دوست نشانم نمی دهد
  - دولت خبر ز راز نهانم نمی دهد
  - از بهر بوسه یی ز لبش جان همی دهم
  - اینم نمی ستاسد و آنم نمی دهد
  - مردم ز اشتیاق و درین پرده راه نیست
  - یا هست و پرده دار نشانم نمی دهد
  - زلفش کشید باد صبا چرخ سفله بین
  - کانجا مجال باد و زانم نمی دهد
  - چندان که بر کنار چو پرگار میروم
  - دوران چو نقطه رو به میانم نمی دهد
  - شکّر به صبر دست دهد عاقبت ولی
  - بدعهدی زمانه زمانم نمی دهد
  - گفتم روم به خواب و ببینم خیال دوست
  - حافظ ز آه و ناله امانم نمی دهد
---
