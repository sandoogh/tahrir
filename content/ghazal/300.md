---
utid: 1000-300
title: غزل شماره ۳۰۰
_index: 300
list: غزلیات
indexes: ک
mesra:
  - هزار دشمنم ار می کنند قصد هلاک
  - گرم تو دوستی از دشمنان ندارم باک
  - مرا امید وصال تو زنده میدارد
  - وگر نه هر دمم از هجر توست بیم هلاک
  - نفس نفس اگر از باد نشنوم بویت
  - زمان زمان چو گل از غم کنم گریبان چاک
  - رود به خواب دو چشم از خیال تو؟ هیهات!
  - بود صبور دل اندر فراق تو حاشاک!
  - اگر تو زخم زنی به که دیگری مرهم
  - وگر تو زهر دهی به که دیگری تریاک
  - عنان مپیچ که گر میزنی به شمشیرم
  - سپر کنم سر و دستت ندارم از فتراک
  - تو را چنانکه تویی هر نظر کجا بیند
  - به قدر بینش خود هر کسی کند ادراک
  - به چشم خَلق عزیز آن زمان شود حافظ
  - که بر در تو نهد روی مسکنت بر خاک
---
