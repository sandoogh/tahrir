---
utid: 1000-315
title: غزل شماره ۳۱۵
_index: 315
list: غزلیات
indexes: م
mesra:
  - به غیر از آن که بشد دین و دانش از دستم
  - بیا بگو که ز عشقت چه طرف بربستم
  - اگر چه خرمن عمرم غم تو داد به باد
  - «به خاک پای عزیزت که عهد نشکستم» *(۱)
  - چو ذرّه گر چه حقیرم ببین به دولت عشق
  - که در هوای رخت چون به مهر پیوستم
  - بیار باده که عمریست تا من از سَرِ امن
  - به کنج عافیت از بهر عیش ننشستم
  - اگر ز مردم هشیاری ای نصیحتگو
  - سخن به خاک میفکن چرا که من مستم
  - چگونه سر ز خجالت برآورم بر دوست
  - که خدمتی به سزا برنیامد از دستم
  - بسوخت حافظ و آن یار دلنواز نگفت
  - که مرهمی بفرستم چو خاطرش خَستَم
---
  - *(۱)
    - به خاکپای عزیزت که عهد نشکستیم
    - زمن بُریدی و با هیچکس نه پیوستم (سعدی)
---
