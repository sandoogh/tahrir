---
utid: 1000-326
title: غزل شماره ۳۲۶
_index: 326
mesra:
  - در نهانخانه عشرت صنمی خوش دارم
  - کز سر زلف و رخش، نعل در آتش دارم
  - عاشق و رندم و مِی خواره به آواز بلند
  - وین همه منصب از آن حور پریوش دارم
  - گر به کاشانه رندان قدمی خواهی زد
  - نُقل شعر شکرین و می بی غش دارم
  - گر تو زین دست مرا بی سر و سامان داری
  - من به آه سحرت زلف مُشوّش دارم
  - ور چنین چهره گشاید خط زنگاری دوست
  - من رخ زرد به خونابه مُنَقَّش دارم
  - ناوک غمزه بیار و رسن زلف که من
  - جنگها با دل مجروح بلاکش دارم
  - حافظا چون غم و شادی جهان در گذر است
  - بهتر آنست که من خاطر خود خوش دارم
---
غزل شماره ۳۲۶
