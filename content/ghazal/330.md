---
utid: 1000-330
title: غزل شماره ۳۳۰
_index: 330
mesra:
  - تو همچو صبحی و من شمع خلوت سحرم
  - تبسمی کن و جان بین که چون همی سپرم
  - چنین که بر دل من داغ زلف سرکش توست
  - بنفشه زار شود تربتم چو درگذرم
  - بر آستان امیدت گشاده ام در چشم
  - که یک نظر فکنی خود فکندی از نظرم
  - چه شکر گویمت ای خیل غم، عفاک الله
  - که روز بی کسی آخر نمیروی ز سرم
  - غلام مردم چشمم که با سیاه دلی
  - هزار قطره ببارد چو درد دل شمرم
  - به هر نظر بت ما جلوه میکند لیکن
  - کس این کرشمه نبیند که من همی نگرم
  - به خاک حافظ اگر یار بگذرد چون باد
  - ز شوق در دل آن تنگنا کفن بدرم
---
غزل شماره ۳۳۰
