---
utid: 1000-362
title: غزل شماره ۳۶۲
_index: 362
list: غزلیات
indexes: م
mesra:
  - دیدار شد میّسر و بوس و کنار هم
  - از بخت شکر دارم و از روزگار هم
  - زاهد برو که طالع اگر طالع من است
  - جامم به دست باشد و زلف نگار هم
  - ما عیب کس به مستی و رندی نمی کنیم
  - لعل بتان خوشست و می خوشگوار هم
  - ‌ ای دل بشارتی دهمت محتسب نماند
  - وز می جهان پُرست و بُت مِی گسار هم
  - خاطر به دست تفرقه دادن نه زیرکیست
  - مجموعه یی بخواه و صراحی بیار هم
  - بر خاکیان عشق فشان جرعه لبش
  - تا خاک لعل گون شود و مشکبار هم
  - آن شد که چشم بد نگران بودی از کمین
  - خصم از میان برفت و سرشک از کنار هم
  - چون کاینات جمله به بوی تو زنده اند
  - ‌ ای آفتاب سایه ز ما بر ندار هم
  - چون آب روی لاله و گل فیض حسن تُست
  - ‌ ای اَبرِ لُطف بر من خاکی ببار هم
  - حافظ اسیر زلف تو شد از خدا بترس
  - وز انتصافِ آصفِ جم اقتدار هم
---
