---
utid: 1000-376
title: غزل شماره ۳۷۶
_index: 376
mesra:
  - دوستان وقت گل آن به که به عشرت کوشیم
  - سخن اهل دلست این و به جان بنیوشیم
  - نیست در کس کرم و وقت طرب میگذرد
  - چاره آن است که سجّاده به می بفروشیم
  - خوش هوایی ست فرح بخش خدایا برسان
  - نازنینی که به رویش می گلگون نوشیم
  - ارغنون ساز فلک رهزن اهل هنرست
  - چون ازین غصّه ننالیم و چرا نخروشیم
  - گل به جوش آمد و از می نزدیمش آبی
  - لاجرم ز آتش حرمان و هوس میجوشیم
  - میکشیم از قدح لاله شرابی موهوم
  - چشم بد دور که بی مطرب و می مدهوشیم
  - حافظ این حال عجب با که توان گفت که ما
  - بلبلانیم که در موسم گل خاموشیم
---
غزل شماره ۳۷۶
