---
utid: 1000-384
title: غزل شماره ۳۸۴
_index: 384
list: غزلیات
indexes: ن
mesra:
  - می سوزم از فراقت روی از جفا بگردان
  - هجران بلای ما شد یا رب بلا بگردان
  - مه جلوه مینماید بر سبز خنگ گردون
  - تا او به سر درآید بر رخش پا بگردان
  - مرغول را برافشان یعنی به رغم سنبل
  - گَردِ بخور عنبر، گِرد صبا بگردان
  - یغمای عقل و دین را بیرون خرام سرمست
  - بر سر کلاه بشکن در بر قبا بگردان
  - ‌ ای نور چشم مستان در عین انتظارم
  - چنگی حزین و جامی بنواز یا بگردان
  - دوران همی نویسد بر عارضش خطی خوش
  - یا رب نوشته‌ی ِ بَد از یار ما بگردان
  - حافظ ز خوبرویان بختت جز این قدر نیست
  - گر نیستت رضایی حکم قضا بگردان
---
