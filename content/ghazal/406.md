---
utid: 1000-406
title: غزل شماره ۴۰۶
_index: 406
mesra:
  - گفتا برون شدی به تماشای ماه نو
  - از ماه ابروان منت شرم باد رو
  - عمریست تا دلت ز اسیران زلف ماست
  - غافل ز حفظ جانب یاران خود مشو
  - مفروش عطر عقل به هندوی زلف ما
  - کان جا هزار نافه مشکین به نیم جو
  - تخم وفا و مهر درین کهنه کشتزار
  - آنگه عیان شود که بود موسم درو
  - ساقی بیار باده که رمزی بگویمت
  - از سرّ اختران کهن سیر و ماه نو
  - شکل هلال هر سرِ مَه میدهد نشان
  - از افسر سیامک و ترک کلاه زو
  - حافظ جناب پیر مغان مأمن وفاست
  - درس حدیث عشق بر او خوان و زو شنو
---
غزل شماره ۴۰۶
