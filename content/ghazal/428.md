---
utid: 1000-428
title: غزل شماره ۴۲۸
_index: 428
list: غزلیات
indexes: ه
mesra:
  - سحرگاهان که مخمور شبانه
  - گرفتم باده با چنگ و چغانه
  - نهادم عقل را ره توشه از می
  - ز شهر هستی اَش کردم روانه
  - نگار می فروشم عشوه یی داد
  - که ایمن گشتم از مکر زمانه
  - ز ساقی کمان ابرو شنیدم
  - که ای تیر ملامت را نشانه
  - نبندی زان میان طرفی کمروار
  - اگر خود را ببینی در میانه
  - برو این دام بر مرغی دگر نه
  - که عنقا را بلند است آشیانه
  - ندیم و مطرب و ساقی همه اوست
  - خیال آب و گل در ره بهانه
  - بده کشتی می تا خوش برآییم
  - از این دریای ناپیدا کرانه
  - وجود ما معمّایی ست حافظ
  - که تحقیقش فسون است و فسانه
---
