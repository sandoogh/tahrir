---
utid: 1000-442
title: غزل شماره ۴۴۲
_index: 442
mesra:
  - به جان او که گرم دسترس به جان بودی
  - کمینه پیشکش بندگانش آن بودی
  - اگر دلم نشدی پای بند طرّه او
  - کی اَم قرار درین تیره خاکدان بودی
  - به رخ چو مهر فلک بی نظیر آفاق است
  - به دل دریغ که یک ذرّه مهربان بودی
  - بگفتمی که بها چیست خاک پایش را
  - اگر حیات گران مایه جاودان بودی
  - درآمدی ز درم کاشکی چو لمعهِ نور
  - که بر دو دیده ما حکم او روان بودی
  - به بندگی قدش سرو مُعتَرِف گشتی
  - اگر چه سوسن آزاده ده زبان بودی
  - ز پرده ناله حافظ برون کی افتادی
  - اگر نه همدم مرغان صبح خوان بودی
---
غزل شماره ۴۴۲
