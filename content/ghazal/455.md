---
utid: 1000-455
title: غزل شماره ۴۵۵
_index: 455
mesra:
  - عمر بگذشت به بیحاصلی و بوالهوسی
  - ‌ ای پسر جام میم ده که به پیری برسی
  - چه شکرهاست درین شهر که قانع شده اند
  - شاهبازان طریقت به مقام مگسی
  - لَمَع البَرقُ مِنَ الطّورِ و آنَستُ بِه
  - فَلَعلّی لک آتٍ بِشَهابٍ قَبَس
  - کاروان رفت و تو در راه کمینگاه بخواب
  - وه که بس بیخبر از غلغل چندین جرسی
  - بال بگشا و صفیر از شجر طوبی زن
  - حیف باشد چو تو مرغی که اسیر قفسی
  - تا چو مجمر نفسی دامن جانان گیرم
  - جان نهادیم بر آتش ز پی خوش نفسی
  - چند پوید به هوای تو ز هر سو حافظ
  - یَسّرِ الله طریقاً بکَ یا مُلتَمِسی
---
غزل شماره ۴۵۵
