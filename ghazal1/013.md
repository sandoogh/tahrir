---
utid: 1000-013
title: غزل شماره ۱۳
_index: 013
list: غزلیات
indexes: ب
mesra:
  - می دمد صبح و کِلَّه بست سحاب
  - الصَّبوح الصَّبوح یا اصحاب
  - می‌چکد ژاله بر رخ لاله
  - المُدام المُدام یا اَحباب
  - می‌وزد از چمن نسیم بهشت
  - هان بنوشید دم به دم می ناب
  - تخت زمرّد زده ست گل به چمن
  - راح چون لعل آتشین دریاب
  - در میخانه بسته‌اند دگر
  - اَفتَتَح یا مُفَتِّح الاَبواب
  - لب و دندانت را حقوق نمک
  - هست بر جان و سینه‌های کباب
  - در چنین موسمی عجب باشد
  - که ببندند میکده به شتاب
  - بر رخ ساقی پری پیکر
  - همچو حافظ بنوش باده ناب
---
