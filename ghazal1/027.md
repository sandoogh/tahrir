---
utid: 1000-027
title: غزل شماره ۲۷
_index: 027
list: غزلیات
indexes: ت
mesra:
  - در، دیر مغان آمد یارم قدحی در دست
  - مست از می و میخواران از نرگس مستش مست
  - در نعل سمند او شکل مه نو پیدا
  - وز قد بلند او بالای صنوبر پست
  - آخر به چه گویم هست از خود خبرم چون نیست
  - وز بهر چه گویم نیست با وی نظرم چون هست
  - شمع دل دمسازان بنشست چو او برخاست
  - و افغان نظر بازان برخاست چو او بنشست
  - گر غالیه خوشبو شد در گیسوی او پیچید
  - ور وسمه کمانکش گشت، در ابروی او پیوست
  - بازآی که باز آمد عمر شده حافظ
  - هر چند که ناید باز تیری که بشد از شست
---
