---
utid: 1000-129
title: غزل شماره ۱۲۹
_index: 129
list: غزلیات
indexes: د
mesra:
  - اگر نه باده غمِ دل ز یاد ما ببرد
  - نهیب حادثه بنیاد ما ز جا ببرد
  - وگر نه عقل به مستی فرو کشد لنگر
  - چگونه کشتی از این ورطه بلا ببرد
  - فغان که با همه کس غایبانه باخت فلک
  - که کس نبُود که دستی ازین دغا ببرد
  - گذار بر ظلمات است خضر راهی کو
  - مباد کآتش محرومی آب ما ببرد
  - دل ضعیفم از آن میکشد به طرف چمن
  - که جان ز مرگ به بیماری صبا ببرد
  - طبیب عشق منم باده خور که این معجون
  - فراغت آرد و اندیشه خطا ببرد
  - بسوخت حافظ و کس حال او به یار نگفت
  - مگر نسیم پیامی خدای را ببرد
---
