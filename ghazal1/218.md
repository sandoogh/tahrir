---
utid: 1000-218
title: غزل شماره ۲۱۸
_index: 218
list: غزلیات
indexes: د
mesra:
  - در ازل هر کو به فیض دولت ارزانی بوَد
  - تا ابد جام مُرادش همدم جانی بوَد
  - من همان ساعت که از می خواستم شد توبه کار
  - گفتم این شاخ ار دهد باری پشیمانی بود
  - خود گرفتم کافکنم سجّاده چون سوسن به دوش
  - همچو گل بر خرقه رنگ می! مسلمانی بود؟
  - بی چراغ جام در خلوت نمی یارم نشست
  - زآنکه کُنج اهل دل باید که نورانی بود
  - همّت عالی طلب جام مرصّع گو مباش
  - رند را آب عنب یاقوت رُمّانی بود
  - گر چه بی سامان نماید کار ما سهلش مبین
  - کاندرین کشور گدایی رشک سلطانی بود
  - نیک نامی خواهی ای دل با بدان صحبت مدار
  - خودپسندی جان من برهان نادانی بود
  - مجلس انس و بهار و بحث شعر اندر میان
  - نستدن جام می از جانان گرانجانی بود
  - دی عزیزی گفت حافظ میخورد پنهان شراب
  - ‌ ای عزیز من نه عیب آن به که پنهانی بود؟
---
