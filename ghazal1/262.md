---
utid: 1000-262
title: غزل شماره ۲۶۲
_index: 262
list: غزلیات
indexes: ز
mesra:
  - حال خونین دلان که گوید باز
  - وز فلک خون خم که جوید باز
  - شرمش از چشم می پرستان باد
  - نرگس مست اگر بروید باز
  - جز فلاطون خم نشین شراب
  - سرّ حکمت به ما که گوید باز
  - هر که چون لاله کاسه گردان شد
  - زین جفا رخ به خون بشوید باز
  - نگشاید دلم چو غنچه، اگر
  - ساغر لاله گون نبوید باز
  - بس که در پرده چنگ گفت سخن
  - ببرش موی تا نموید باز
  - گرد بیت الحرام خم، حافظ
  - گر نمیرد به سر بپوید باز
---
