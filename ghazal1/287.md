---
utid: 1000-287
title: غزل شماره ۲۸۷
_index: 287
list: غزلیات
indexes: ش
mesra:
  - ‌ ای همه شکل تو مطبوع و همه جای تو خوش
  - دلم از عشوه شیرین شکرخای تو خوش
  - همچو گلبرگ طری هست وجود تو لطیف
  - همچو سرو چمن خلد سراپای تو خوش
  - شیوه و ناز تو شیرین، خط و خال تو ملیح
  - چشم و ابروی تو زیبا، قد و بالای تو خوش
  - هم گلستان خیالم ز تو پرنقش و نگار
  - هم مشام دلم از زلف سمن سای تو خوش
  - در ره عشق که از سیل بلا نیست گذار
  - کرده ام خاطر خود را به تولّای تو خوش
  - پیش چشم تو بمیرم که بدان بیماری
  - می کند دردِ مرا از رخ زیبای تو خوش
  - در بیابان طلب گر چه ز هر سو خطریست
  - میرود حافظ بیدل به تمنّای تو خوش
---
