---
utid: 1000-289
title: غزل شماره ۲۸۹
_index: 289
list: غزلیات
indexes: ش
mesra:
  - مجمع خوبی و لطف است عذار چو مهش
  - لیکنش مهر و وفا نیست خدایا بدهش
  - دلبرم شاهد و طفل است و به بازی روزی
  - بکشد زارم و در شرع نباشد گنهش
  - من همان به که از و نیک نگه دارم دل
  - که بد و نیک ندیدست و ندارد نگهش
  - بوی شیر از لب همچون شکرش میآید
  - گر چه خون می چکد از شیوه چشم سیهش
  - چارده ساله بتی چابک شیرین دارم
  - که به جان حلقه به گوش است مه چاردهش
  - در پی آن گل نورسته دل ما یا رب
  - خود کجا شد که ندیدیم درین چند گهش
  - یار دلدار من ار قلب بدین سان شکند
  - ببرد زود به جانداری خود پادشهش
  - جان به شکرانه کنم صرف گران دانه دُر
  - صدف سینه حافظ بود آرامگهش
---
