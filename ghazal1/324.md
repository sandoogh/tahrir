---
utid: 1000-324
title: غزل شماره ۳۲۴
_index: 324
list: غزلیات
indexes: م
mesra:
  - گر چه افتاد ز زلفش گرهی در کارم
  - همچنان چشم گشاد از کرمش میدارم
  - به طرب حمل مکن سرخی رویم که چو جام
  - خون دل عکس برون می دهد از رخسارم
  - پرده‌ی مطربم از دست برون خواهد برد
  - آه اگر زآن که در این پرده نباشد بارم
  - پاسبان حرم دل شده ام شب همه شب
  - تا درین پرده جز اندیشه او نگذارم
  - منم آن شاعر ساحر که به افسون سخن
  - از نی کلک همه شهد و شکر می بارم
  - به صد امید نهادیم در این بادیه پای
  - ‌ ای دلیل دل گمگشته فرو مگذارم
  - دیده بخت به افسانه او شد در خواب
  - کو نسیمی ز عنایت که کند بیدارم
  - چون منش در گذر باد نمی یارم دید
  - با که گویم که بگوید سخنی با یارم؟
  - دوش میگفت که حافظ همه رویست و ریا
  - بجز از خاک درش با که به رو در کارم
---
