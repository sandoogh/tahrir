---
utid: 1000-383
title: غزل شماره ۳۸۳
_index: 383
list: غزلیات
indexes: ن
mesra:
  - چندان که گفتم غم با طبیبان
  - درمان نکردند مسکین غریبان
  - آن گل که هر دم در دست بادیست
  - گو شرم بادش از عندلیبان
  - یا رب امان ده تا باز بیند
  - چشم محبّان روی حبیبان
  - ما درد پنهان با یار گفتیم
  - نتوان نهفتن درد از طبیبان
  - دُرجِ محبّت بر مهر خود نیست
  - یا رب مبادا کام رقیبان
  - ‌ ای منُعِم آخر بر خوان جودت
  - تا چند باشیم از بی نصیبان
  - حافظ نگشتی شیدای گیتی
  - گر، میشنیدی پند ادیبان
---
