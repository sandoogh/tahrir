---
utid: 1000-396
title: غزل شماره ۳۹۶
_index: 396
list: غزلیات
indexes: ن
mesra:
  - صبح است ساقیا قدحی پر شراب کن
  - دور فلک درنگ ندارد شتاب کن
  - زآن پیشتر که عالم فانی شود خراب
  - ما را ز جام باده گلگون خراب کن
  - خورشید می ز مشرق ساغر طلوع کرد
  - گر برگ عیش می طلبی ترک خواب کن
  - روزی که چرخ از گل ما کوزه‌ها کند
  - زنهار کاسه سر ما پر شراب کن
  - ما مرد زهد و توبه و طامات نیستیم
  - با ما به جام باده صافی خطاب کن
  - کار صواب باده پرستی ست حافظا
  - برخیز و روی عزم به کار صواب کن
---
