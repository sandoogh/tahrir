---
utid: 1000-420
title: غزل شماره ۴۲۰
_index: 420
list: غزلیات
indexes: ه
mesra:
  - ناگهان پرده برانداخته یی یعنی چه؟
  - مست از خانه برون تاخته یی یعنی چه؟
  - زلف در دست صبا گوش به فرمان رقیب
  - این چنین با همه در ساخته یی یعنی چه
  - شاه خوبانی و منظور گدایان شده‌ای
  - قدر این مرتبه نشناخته یی یعنی چه
  - نه سر زلف خود اول تو به دستم دادی
  - بازم از پای درانداخته یی یعنی چه
  - سخنت رمز دهان گفت و کمر سرّ میان
  - وز میان تیغ به ما آخته یی یعنی چه
  - هر کس از مُهره مِهر تو، به نقشی مشغول
  - عاقبت با همه کج باخته یی یعنی چه
  - حافظا در دل تنگت چو فرود آمد یار
  - خانه از غیر نپرداخته یی یعنی چه
---
